<div class="row">

    <div class="col-md-12">
        <h1 class="text-center">Quchnia Idea</h1>


        <h3>O idei.</h3>    
        <p>
            Nie ma miejsca bez ludzi – Kuchnia jest tego dobrym przykładem. Przez rok
            działalności zamieniliśmy przestrzeń bez indywidualnego charakteru, bez funkcjonalności
            i bez duszy w miejsce spotkań, interakcji, rozmów i wspólnego działania. Coraz większa
            grupa osób poczuwa się do odpowiedzialności za Kuchnię.
        </p>
        <p>
            To ludzie są osią projektu. Dzięki nim Kuchnia została wyposażona w niezbędne
            sprzety – sztućce, kubki, talerze, w meble i identyfikację wizualną. To ludzie wnieśli do
            Kuchni coś jeszcze ważniejszego; swoje pomysły, energię, troskę i odpowiedzialność. To
            o nich chcę opowiedzieć poprzez fizyczne przejawy ich aktywności.
        </p>  
        <div class="embed-responsive embed-responsive-16by9">
        <youtube-video video-id="ideaMovie" class="embed-responsive-item" player-vars="playerVars"></youtube-video> 

        <h3>Co i jak.</h3>
        <p>
            Kuchnia pełna jest przedmiotów charakterystycznych, ale i tych zupełnie
            niepozornych. Każdy z nich jednak wcześniej do kogoś należał i ma swoją własną
            historię. Biorąc do ręki kubek czy talerz nie zawsze zdajemy sobie sprawy, że jego
            obecność w tym miejscu nie jest przypadkowa. Nie został zakupiony wczoraj w wielkiej
            fabryce, ale ktoś zadał sobie trud aby go tu przynieść, ktoś podzielił się nim z Kuchnią ­ a
            zatem i z nami wszystkimi.
        </p>
        <p>
            Każdy przedmiot zgłoszony do projektu Qchnia zostanie opatrzony kodem Qr,
            który po zeskanowaniu połączy użytkownika ze stroną, która gromadzi historie
            przedmiotów i ludzi, którzy się nimi podzielili. Każdy ze sprzętów ma na stronie swoją
            metryczkę – ze zdjęciem, własną historią i historią właściciela – jest to także miejsce, w
            którym właściciel może podzielić się swoją myślą, twórczością – czymkolwiek zechce.
        </p>

        <h3>Planowany efekt.</h3>
        <p>
            Projekt ma zachęcić osoby korzystające z Kuchni do traktowania jej jako
            miejsca, które tworzymy wspólnie, a co za tym idzie ­ do wzięcia odpowiedzialności za to,
            co się w niej dzieje.
        </p>
        <p>
            Ma promować ideę społeczeństwa obywatelskiego, w którym to co wspólne nie jest
            niczyje, w którym nie przyjmujemy zastanego porządku jako niezmiennego, ale sami
            kształtujemy rzeczywistość swoją pracą i kreatywnością.
        </p>
        <p>
            Przyszłość Kuchni wciąż jest niepewna – nie wiadomo, czy wkrótce nie zastąpi
            jej kawiarnia, na której uczelnia będzie mogła zarabiać. Dlatego tak ważne jest, aby
            społeczność akademicka zaczęła walczyć o nią jako swoją własność, a grono
            decydentów zauważyło, że miejsce stało się dla nas ważne, że może być także
            wizytówką Uczelni i jej dumą, czymś, co wyróżnia.
        </p>
        <p>
            Choć w Kuchni wiele już jest zrobione, wciąż jeszcze potrzebujemy wiekszej
            ilości sprzętów kuchennych i mebli – mam nadzieję, ze projekt pobudzi studentów i
            dydaktyków do dzielenia się przedmiotami, które mają posłużyć wspólnym celom zamiast
            zalegać na strychach.
        </p> 
    </div>
</div>
